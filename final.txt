#00:0:956
HET NORMALISATIEBUREAU
#00:03:158
#00:04.551
Je ziet de brief al liggen,
#0:07.520
gestoken tussen een stapeltje andere post:
#0:10.124
zo’n misplaatst vrolijke oranje envelop
#0:13.003
voorzien van het logo van de nationale zeemeeuw.
#0:16.068
Je weet wat het is, toch?
#0:18.390
Of heb je dat verdrongen?
#0:20.434
#0:21.177
Je neemt de post mee naar de woonkamer,
#0:23.500
waar je alle ramen tegen elkaar hebt opengezet,
#0:25.564
zodat naast verkoeling ook de wereld binnendringt.
#0:29.907
In een winkelstraat rinkelen kwartjes en guldens op de maat van een draaiorgel:
#0:34.644
#0:35.000
Tulpen uit Amsterdam.
#0:36.502
#0:37.495
Door die brief ben je je nog bewuster van de boeken die rondslingeren,
#0:41.517
opengeslagen daar waar je gestrand bent.
#0:44.397
Of nee,
#0:45.232
waar je ze in de steek hebt gelaten.
#0:47.554
Want dat heb je.
#0:49.041
Maar nog niet genoeg.
#0:50.712
#0:52.377
Je gaat zitten aan de keukentafel,
#0:54.428
opent eerst de rekeningen.
#0:57.121
De zuurstofnota is weer omhooggegaan –
#0:59.443
het zal ook eens niet.
#01:00.558
Maar betaal toch maar,
#01:02.322
voor je wordt afgesloten.
#01:04.366
Je kunt wel boos zijn op Shell,
#01:07.059
dat de exploitatierechten heeft gekocht met de toezegging de luchtkwaliteit te verbeteren,
#01:12.075
die niettemin achteruit holt,
#01:13.839
maar je koopt er niks voor. Alleen maar het soort aandacht dat je niet wilt.
#01:18.855
#01:20.062
Herinner je je nog hoe die deal erdoor is gejast?
#01:23.550
Even snel tussendoor na de Slag bij Ter Apel?
#01:26.546
#01:27.138
Informeer je vooral niet – je zal het spoor bijster raken in de leugens
#01:31.765
en beetje bij beetje je diepste gedachten aan bedrijven en instanties onthullen.
#01:36.223
#01:37.545
Over instanties gesproken:
#01:39.840
de oranje envelop.
#01:41.239
Het Normalisatiebureau.
#01:43.933
#01:44.861
Dit is niet de eerste die je krijgt;
#01:46.998
mogelijk de laatste.
#01:48.762
Je bladert door de glossy brochure met die ronkende slogan op het voorplat:
#01:54.056
DOE NORMAAL! NORMALISEER!
#01:56.843
Hoe zal je ooit gelukkig kunnen zijn zónder normaal te zijn –
#02:00.558
het één komt voort uit het ander.
#02:02.508
Zegt men.
#02:03.995
Vertel dus maar niet dat je weleens een boek in handen hebt.
#02:07.617
#02:09.289
Bij de folder is ook een officieel schrijven gevoegd.
#02:13.190
Zoals je weet van vrienden die je nooit meer ziet, is zo’n schrijven de opmaat naar het ondernemen van ‘stappen’.
#02:19.227
Wie waren die vrienden ook alweer?
#02:22.292
Beste burger,
#02:24.800
Volgens onze administratie hebben we nog niet het genoegen gehad u te
mogen verwelkomen bij het Normalisatiebureau.
#02:31.394
We leven gelukkig in een vrij land.
#02:34.627
Maar houdt u er rekening mee dat uw medeburgers recht hebben op een veilige leefomgeving?
#02:40.125
#02:40.629
Tot ons aller verdriet verraadt uw dossier anti-Nederlandse sympathieën.
#02:45.140
Terwijl we juist samen zo’n gaaf land proberen te bouwen!
#02:48.577
Mogen we aannemen dat u, aangezien u uw social media-accounts heeft opgeheven, niet langer op uw radicale standpunten staat?
#02:57.215
We nodigen u van harte uit voor een bezoek aan het Normalisatiebureau,
#02:59.00
voor een gesprek en een metamorfose, die op vertoon van de bijgevoegde code geheel kosteloos is.
#03:07.431
De actie loopt nog twee weken!
#03:09.475
#03:10.039
Naarmate er meer mensen normaliseren, hoe minder normaal jij je voelt.
#03:15.705
#03:16.355
Is dat waarom je mensen ontloopt? Als je al naar buiten gaat, is het met tegenzin,
#03:21.649
meestal in het schemerdonker en alleen voor het hoogstnoodzakelijke.
#03:25.828
De boekwinkels die je vroeger frequenteerde, hebben de deuren gesloten, niet zozeer gedwongen door de politieke wind,
#03:32.423
maar omdat de animo onder de genormaliseerde bevolking nihil is.
#3:37.346
De markt heeft besloten en de markt heeft gelijk.
#03:40.968
#03:42.547
Je kijkt op van de brief, monstert de ruimte. Afwas staat opgetast, er ligt stof langs de plinten.
#03:50.535
De boeken maken je huis tot een schip uit een andere tijd. Een gevangenis en de laatste vrije grond.
#03:59.079
#03:59.984
Misschien is het wel beter te normaliseren. Rustiger.
#04:03.978
Misschien word je er echt gelukkiger van. Misschien kan je dan weer afspreken met vrienden die je nu uit de weg gaan.
#04:11.316
Als je jezelf om je plooibaarheid zou haten, weet dan dit: de zelfhaat is weg zodra je genormaliseerd ben.
#04:19.861
Dan haat je alleen nog anderen. Mensen die anders zijn.
#04:25.062
#04:27.662
Je hebt niks meer in huis, dus je ontkomt er niet aan de tocht naar de supermarkt te ondernemen. Je trekt snel iets anders aan,
#04:35.464
iets wat minder in het oog loopt. Spijkerbroek. Oranje shirt.
#04:40.294
Omdat je de zon niet meer gewend bent, laveer je buiten van schaduw naar schaduw. Teflon gezichten, blank of blank gemaakt, schermen met reclametanden.
#04:51.347
Hoe gebronsd ze ook zijn, de kleur is al grotendeels uit de bevolking getrokken.
#04:57.291
Dan opeens, niet ver van het park, zie je een ex-geliefde. Nee, dé ex-geliefde.
#05:06.951
Je besluit – hoewel, heel bewust is het niet – die ex, je grootste bron van verdriet, te volgen, langs burgerwinkels en burgerrestaurants.
#05:17.075
Niks verandert, stel je vast, net zo min als jouw gevoel veranderd is. Toch? Je neemt de tijd te kijken; ziet die kleine dingen waar je zo van hield;
#05:29.056
somt ze op in je hoofd, bijna als een bezwering. Daar gaat de enige die werkelijk je hart gestolen heeft, vlak voor het Normalisatiebureau het hart van je ex zou ontvreemden.
#05:41.873
Weet je nog, die eindeloze gesprekken die jullie voerden? Maar zodra het over politiek ging, viel het stil. Liever dan te spreken, werd er gevreeën.
#05:53.576
O nee, een vluchtige blik over de schouder en je bent gezien. Je wilt je achter een kliko verbergen, maar het is te laat.
#06:01.936
‘Hé,’ zegt je ex.
‘Hé.’
‘Volg je mij of zo?’
#06:06.858
Je zoekt naar woorden. Zegt: ‘Je ziet er goed uit.’ Het is fijn iets te zeggen wat
waar is – zo vaak krijg je de kans niet.
‘Dank je. Hoe gaat het met je?’
#06:13.917
Je haalt je schouders op. ‘Het is lekker weer.’
‘En dat is het.’
‘Ga je naar het park?’
#06:21.998
Uit een tas steken een stokbrood en de hals van een fles rosé.
Je ex knikt.
#06:28.685
‘Even genieten van de zon.’ Maar je wordt niet meegevraagd, zodat je
opeens zeker weet dat in het park een verbeterde versie van jou wacht.
#06:38.066
‘Het park is echt opgeknapt,’ zegt je ex.
‘Is dat zo?’
‘Er wordt in geval niemand meer aangerand of bestolen.’
#06:47.354
#06:48.468
Je kent niemand die er is aangerand of bestolen. Je haalt je mobiel uit je zak, kijkt naar de tijd.
#06:55.341
‘De supermarkt gaat zo dicht,’ lieg je.
#06:59.078
#07:00.543
In de supermarkt sta je eindeloos voor de schappen met chips, in de koelte van de airco.
#07:06.787
Blonde tieners in Appieblauw duwen kratten door erehagen van kruidenierswaren of staan in een groepje te giebelen rond een kassamedewerker.
#07:15.703
Je bent een huichelaar, ontken het maar niet, ook al is het uit zelfbescherming. Loochening is onvermijdelijk temidden van de oprukkende Normalisatie.
#07:26.093
En tegelijk is het van alle tijden. Denk aan de equivocatie van katholieken, die zich in de zeventiende eeuw dubbelzinnig uitlieten om aan vervolging door protestanten en anglicanen te ontkomen.
#07:38.911
En ja, sommige van die katholieken werden terroristen, zoals Guy Fawkes, die het Britse parlement probeerde op te blazen, inclusief adel en koningshuis.
#07:48.477
Of denk aan menistenleugens, halve waarheden die gedebiteerd werden om de inquisitie te misleiden.
#07:55.908
Nu heeft iedereen weer de mond vol van taqiyya, de vermeende plicht van moslims te liegen om hun snode plannen te verhullen.
#08:03.338
Een ander soort leugenachtigheid, die van de alternatieve feiten, domineert de publieke sfeer. Hoeveel heeft de waarheid nog in de melk te brokkelen wanneer leugens tot meer leugens dwingen?
#08:16.341
Weer buiten verkoopt de zomerhitte je een oplawaai.
De kortste weg naar huis voert langs het Normalisatiebureau, dat gevestigd is in
een modern gebouw dat oorspronkelijk een cultureel centrum zou worden.
#08:32.874
Nu wappert boven het architectonisch hoogstandje fier de Nederlandse driekleur.
Bij de ingang hou je even in.
#08:42.348
Er staat een familie met een Arabisch uiterlijk te smoezen – zulke families zie je niet vaak meer.
#08:48.478
Wat voeren ze in hun schild? De vrouw, klein, gedrongen en zonder hoofddoek, oogt boos, de man probeert haar mild te stemmen, drie kinderen staan er bedremmeld bij.
#09:00.645
Eentje begint aan moeders rok te sjorren. Twee agenten op mountainbike knijpen in de remmen en hippen de stoep op.
#09:08.447
Het gezin maakt zich schielijk uit de voeten.
Weet je zelf eigenlijk wel waarom je dit keer het Normalisatiebureau binnen gaat?
#09:17.828
De smetteloze ruimte, strak en wit als een Apple Store, heeft wanden waarop vrolijke promo-clips draaien, en een balie waarachter een hoogblond meisje staat dat een herenkostuum draagt.
#09:29.624
‘Kan ik u helpen?’ vraagt ze.
Je hakkelt wat.
#09:33.710
‘Heeft u een afspraak voor normalisatie?’
Je kijkt naar buiten, waar een groentemarkt in volle gang is, al is de opkomst bij
deze hitte gering.
#09:43.091
‘Er was hier net een gezin,’ zeg je, aarzelend. Je staat nog steeds een meter of vijf van de balie.
#09:50.800
Ben je bang om dichterbij te komen?
Het meisje kijkt vies. ‘O ja.’
‘Wilden ze genormaliseerd worden?’
‘Pardon?’
#09:57.859
‘Of ze genormaliseerd wilden worden.’
‘Normalisatie werkt alleen bij een te corrigeren deviatie.’
#10:05.382
‘Deviatie?’
‘Van de culturele norm.’ Ze glimlacht. ‘Het is toch veel fijner voor ze als ze in
hun eigen land kunnen normaliseren?
#10:14.485
Mensen moeten geen dingen willen die niet goed voor ze zijn. Daar wordt iedereen ongelukkig van.’
#10:19.221
Een tijdje dwaal je door de ruimte, bladert zwijgend door folders die in een rekje staan.
‘We hadden deze problemen nooit gehad,’ zegt het meisje, ‘als de goedmensen hadden erkend dat sommige verschillen te groot zijn om te overbruggen.
#10:34.454
Dat begrijpt zelfs een kind.’
Je vraagt haar of ze zelf genormaliseerd is.
#10:40.677
Weer die uitgewoonde glimlach. ‘Ik heb me nooit beter gevoeld.’
#10:46.157
Ze richt zich op haar scherm en typt het een en ander in. ‘Het is niet druk nu. We kunnen u zo inpassen. U zou er zeer van opknappen, denk ik.’
#10:56.559
Maar je bent al op weg naar de uitgang.
‘Het duurt echt maar even!’ roept ze je na. ‘Het doet heus geen pijn!’
#11:05.383
Je mompelt iets over een kortingscode, die nog thuis ligt.
‘We hebben hier gewoon kortingscodes liggen, hoor!’
#11:12.442
Ze wappert met flyers, roept nog iets, maar je bent alweer buiten.
#11:17.285
#11:20.164
Er passen nogal wat boeken in de auto, merk je, veel meer dan gedacht.
#11:25.179
Je rijdt niet graag, tegenwoordig, want het herinnert je aan een vriend met wie je ooit een road trip maakte.
#11:31.774
Die vriend is eerst naar Zuid-Europa gevlucht, toen met een bootje naar Alexandrië.
#11:36.604
Sindsdien is er niet meer op e-mails of WhatsApp-berichten gereageerd. Je wilt het niet denken maar soms denk je het toch:
#11:44.498
hem is vast de keel afgesneden.
#11:47.749
Het is maar een kort ritje naar het afvalverwerkingsbedrijf.
#11:52.300
Het ligt naast een vuilstort die inmiddels is overgroeid en veranderd in hoekige bergweide.
#11:58.337
Erboven cirkelen de meeuwen. Weken zijn verstreken, de temperatuur heeft herfstige waarden aangenomen en het miezert.
#12:06.604
Je brengt de auto tot stilstand voor de slagbomen, draait een raampje open.
#12:12.269
Uit een luidspreker aan een paaltje klinkt een blikken stem: ‘Wat komt u brengen?’
#12:18.028
Je mompelt een antwoord.
‘Kunt u dat herhalen?’
#12:22.300
‘Boeken,’ zeg je, harder nu.
‘Containers 12 en 13, rechtsachter op het terrein.’
#12:28.152
Op de aangeduide plek is een oudere vrouw bezig zeil van een aanhanger te
pellen.
#12:35.582
Eronder liggen, dwars door elkaar heen, honderden boeken als lijken bij Agincourt.
#12:41.712
Je stapt uit en even schampen jullie blikken elkaar.
Je hebt geparkeerd op een helling, zodat je van boven recht in de containers kijkt.
#12:51.372
Dat maakt het lossen eenvoudiger. Je werpt de boeken met armen vol de diepte in, boven op de voorraden van anderen,
#13:00.103
alsof je potgrond verplaatst, de ene zak identiek aan de andere. De boeken die je morst, raap je op, om ze onderhands als een frisbee weg laat zeilen.
#13:07.626
Tot je, o ironie, met Fahrenheit 451 in handen staat.
Ontken het maar niet, dat boek beschuldigt je.
#13:17.750
Et tu? Jij bruut. Herinner je je nog waar het over gaat? Over een wereld waarin iedereen vegeteert voor wandgrote schermen, boeken verboden zijn en vrijwel niemand nog leest.
#13:31.124
Een wereld waarin brandweermannen maar één taak hebben: boekverbranding.
#13:35.397
Tot zo’n brandweerman een ‘abnormaal’ iemand tegenkomt die zijn papierhaat geneest.
Abnormaal.
#13:45.053
Je herhaalt het woord in je hoofd. Abnormaal. Wat betekent dat: abnormaal?
#13:51.094
Je bladert in de onttakelde pocket en stuit op zinnen die zijn onderstreept door jou of door een eerdere eigenaar.
#13:59.081
De pagina’s zijn verkleurd als de vingers van een kettingroker, de potloodstrepen zijn half uitgegumd door de tijd.
#14:06.512
‘The magic is only in what books say,’ staat er, ‘how they stitched the patches of the universe together into one garmant for us.’
#14:16.821
En elders: ‘The good writers touch life often. The mediocre ones run a quick hand over her. The bad ones rape her and leave her for the flies.’
#14:28.524
Een boek is een wapen en weinig dingen zijn gevaarlijker dan een belezen mens.
#14:33.633
De vrouw die verderop staat, haalt haar telefoon uit haar jaszak, maakt een foto van je en mailt die naar een zeker adres.
#14:42.096
In het Normalisatiebureau wordt het intakegesprek afgenomen door een psycholoog.
#14:49.712
Je hebt je niet meer verzet – de lege boekenplanken hebben je ertoe gedreven, de lege planken en de stilte.
#14:57.235
En wees maar eerlijk, je was altijd al half op weg, hunkerend naar minder weerstand.
#15:03.180
De arts, als hij al een arts is, scrolt door je dossier, kijkt je aan over de rand van zijn brillenglazen en fronst.
#15:11.167
Hij ziet er in elk geval wel uit als een arts, met zijn kale knikker en zijn pedante mondje.
#15:16.926
En hangt daar niet een officieel document van de een of andere universiteit, met een officieel ogend zegel en een handtekening?
#15:24.821
‘Hm,’ zegt de arts. Hij draait het scherm een kwartslag en tikt met een ballpoint op een verzameling waarden en diagrammen.
#15:33.737
‘Oikofobie,’ zegt de man.
‘Oikofobie?’
#15:38.845
De arts slaat de DSM-VI open bij de angststoornissen, schuift je het naslagwerk toe en houdt een vinger bij het betreffende lemma.
#15:47.483
Oikofobie: haat jegens de eigen etnische en culturele identiteit, leidend tot zelfdestructieve collaboratie en een verhoogd risico op landverraad.
#15:58.072
Onderdeel van een groter complex van linkse wanen. Kan behandeld worden met psychofarmica en normalisatietechnieken.
#16:05.960
Comorbiditeit: Florence Nightingale-syndroom, zie: zwakteaandoeningen.’
#16:10.610
Je zegt dat je het niet snapt.
#16:14.697
‘U geeft ook aan “goede doelen”.’ De man tekent met wijs- en middelvingers haakjes in de lucht rond die twee woorden.
#16:22.127
‘We zien dat vaker. De behandeling is erop toegesneden.’
#16:26.028
#16:27.886
De normalisatie vindt plaats in een lege, witte kamer, impuls-arm, prettig warm en met zachte vloeren en wanden.
#16:36.245
Een broeder plaats sensoren, doet je de Helm op, snoert de banden goed vast en klapt het vizier dicht.
#16:44.233
Je wordt verzocht languit op de vloer te gaan liggen, in een zo aangenaam mogelijke houding.
#16:50.270
Je kiest de houding van je voorkeur. Via een ingebouwde koptelefoon zegt de arts:
#16:56.679
‘Dit kan even onprettig aanvoelen. Probeer aan iets prettigs te denken.’
#17:02.060
En dat doe je. Je denkt aan iets prettigs.
#17:06.053
Waar denk je aan? Toe, denk er maar even aan...
#17:11.626
#17:15.256
Dan begint de Helm te zoemen en voelt het alsof je hoofd wordt samengeperst. Het zoemen stopt en daar is het:
#17:23.143
het zalige gevoel dat alles eenvoudiger is geworden.
#17:28.623
#17:30.760
Alle mensen zijn zoals jij, vrienden en buren, lekker eenvoudig gebleven, lekker gek, altijd in voor een barbecue, en fuck dat vlees met Beter Leven-stickers erop en schuldtoeslag
#17:42.927
– dat vlees verdwijnt gelukkig in toenemende mate uit de supermarkten.
#17:47.478
De Sint komt en neemt zijn knechten mee, het is een waar volksfeest, en dan vertrekt de Sint weer naar Spanje.
#17:54.351
Wie zeurt er nog? En waarom heb je zelf ooit gezeurd?
#17:58.345
Je hebt zelden nog onaangename gevoelens, behalve wanneer je mensen ziet met een zeker uiterlijk,
#18:04.382
maar nu kan je je zich tenminste overgeven aan haat waarvoor je je vroeger geschaamd zou hebben.
#18:10.233
Vrijuit haten is bevrijdend, vind je niet? Het is oprecht en puur.
#18:15.435
En wat akelig dat je jezelf en anderen die gevoelens ooit ontzegd hebt.
#18:20.357
Maar liever nog word je nooit meer in een positie gebracht te haten, en naarmate meer niet te normaliseren mensen op vliegtuigen en schepen worden gezet
#18:30.481
– dat mogen we toch aannemen, de wakkere krant liegt niet – daalt er vrede neer over de steeds normaler wordende wereld.
#18:39.026
#18:39.862
En dan, in een zomer die vroeger begonnen is dan gebruikelijk, zie je die ex weer,
#18:45.990
flanerend langs het water, nabij het park. Je roept een naam, je ex kijkt om, je snelt er op een holletje naartoe.
#18:53.980
‘Hé, daar,’ zegt je ex, enigszins verbaasd. ‘Ben je afgevallen?’
#19:00.203
‘Ik ben opgeknapt, joh. Ik voel me uitstekend.’
#19:02.896
‘Wat fijn om te horen.’
#19:05.683
‘Ben je op weg naar het park?’
#19:07.540
Je ex houdt een tas open: een fles rosé die peentjes zweet, toastjes, een stukje
brie, een mes.
#19:15.807
Zegt: ‘Dat het nu al zomer is, hè? Kom maar door met die klimaatverandering!’
#19:21.565
Je lacht mee en smelt voor die goddelijke ogen.
#19:25.373
Je ex vraagt of je iets te doen hebt. Zo’n fles leegt zichzelf niet, hè?
#19:30.389
Je hebt niks te doen, zeg je. Helemaal niks.
#19:33.918
En op dat moment weet je zeker dat je verschrikkelijk gelukkig zal worden.
#19:39.584
